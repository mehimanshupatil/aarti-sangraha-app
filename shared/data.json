[
    {
        "title": "सुखकर्ता दुःखहर्ता",
        "body": "सुखकर्ता दु:खहर्ता वार्ता विघ्नाची । नुरवी पुरवी प्रेम कृपा जयाची ।।\nसर्वांगी सुंदर उटी शेंदुराची । कंठी झळके माळ मुक्ताफळांची ॥१॥\n\nजय देव, जय देव जय मंगलमूर्ती। दर्शनमात्रे मन कामना पुरती ॥धृ॥\n\nरत्नखचित फरा तुज गौरीकुमरा । चंदनाची उटी कुमकुम केशरा ।।\n\nहिरेजडित मुकुट शोभतो बरा । रुणझुणती नूपुरे चरणी घागरिया ॥२॥\n\n॥ जय देव जय देव०॥\n\nलंबोदर पीतांबर फणिवरबंधना । सरळ सोंड वक्रतुंड त्रिनयना ।।\nदास रामाचा वाट पाहे सदना । संकटी पावावे, निर्वाणी रक्षावे, सुरवरवंदना ॥३॥\n\n\n\n॥ जय देव जय देव०॥",
        "tags": []
    },
    {
        "title": "शेंदूर लाल चढाओ",
        "body": "शेंदुर लाल चढ़ायो अच्छा गजमुखको । दोंदिल लाल बिराजे सुत गौरिहरको ।\n\nहाथ लिए गुडलद्दु सांई सुरवरको । महिमा कहे न जाय लागत हूं पादको ॥१॥\n\nजय जय श्री गणराज विद्या सुखदाता\nधन्य तुम्हारा दर्शन मेरा मन रमता, जय देव जय देव ॥ध्रु०॥\n\nअष्टौ सिद्धि दासी संकटको बैरि । विघ्नविनाशन मंगल मूरत अधिकारी ।\n\nकोटीसूरजप्रकाश ऐबी छबि तेरी । गंडस्थलमदमस्तक झूले शशिबिहारि ॥२॥\n\n॥ जय देव जय देव०॥\n\n\nभावभगत से कोई शरणागत आवे । संतत संपत सबही भरपूर पावे ।\nऐसे तुम महाराज मोको अति भावे । गोसावीनंदन निशिदिन गुन गावे ॥३॥\n\n॥ जय देव जय देव०॥॥",
        "tags": []
    },
    {
        "title": "तू सुखकर्ता तु दु:खहर्ता आरती",
        "body": "तूं सुखकर्ता तूं दु:खहर्ता । विघ्नविनाशक मोरया ।\nसंकटी रक्षी शरण तुला मी । गणपतीबाप्पा मोरया ।। ध्रु ।।\n\nमंगलमूर्ती तूं गणनायक । वक्रतुंड तूं सिद्धिविनायक ।\nतुझिया दारी आज पातलों । देई चित्त मज ध्याया ।। १ ।।\n\nतूं सकलांचा भाग्यविधाता । तूं विद्देचा स्वामी दाता ।\nज्ञानदीप उजळुनी आमुचा । निमवी नैराश्याला ।। २ ।।\n\nतूं माता तूं पिता जागीं या । ज्ञाना तूं सर्वस्व जागीं या ।\nपामर मी वर उणे भासती । तुझी आरती गाया ।। ३ ।।",
        "tags": []
    },
    {
        "title": "शंकराची आरती",
        "body": "लवथवती विक्राळा ब्रह्मांडी माळा।\nवीषें कंठी काळा त्रिनेत्रीं ज्वाळां।।\nलावण्यसुंदर मस्तकीं बाळा।\nतेथुनियां जळ निर्मळ वाहे झुळझुळां ।।1।।\nजय देव जय देव जय श्रीशंकरा।।\nआरती ओवाळूं तुज कर्पुगौरा ।।ध्रु.।।\n\nकर्पुगौरा भोळा नयनीं विशाळा।\nआर्धांगीं पार्वती सुमनांच्या माळा।\nविभुतीचें उधळण शितिकंठ नीळा।\nऐसा शंकर शोभे उमावेल्हाळा ।। जय. ।।2।।\n\nदेवी दैत्यीं सागरमंथन पैं केलें।\nत्यामाजी जें अवचित हळाहळ उठिलें।\nतें त्वां असुरपषं प्राशन केलें।\nनीळकंठ नाम प्रसिद्ध झालें।। जय. ।।3।।\n\nव्याघ्रांबर फणिवरधर सुंदर मदनारी।\nपंचानन मनमोहन मुनिजनसुखकारी।\nशतकोटीचें बीज वाचे उच्चारी।\nरघुकुलतिलक रामदासा अंतरी।।\nजय देव जय देव जय श्रीशंकरा।।4।।",
        "tags": []
    },
    {
        "title": "दुर्गे आरती",
        "body": "दुर्गे दुर्घट भारी तुजविण संसारी।\nअनाथ नाथे अंबे करुणा विस्तारी।\nवारी वारी जन्म मरणांते वारी।\nहारी पडलो आता संकट निवारी॥१॥\n\nजय देवी जय देवी महिषा सुरमथिनी।\nसुरवर ईश्र्वर वरदे तारक संजीवनी॥धृ॥\n\nतुजवीण भुवनी पाहता तुज ऐसे नाही।\nचारी श्रमले परंतु न बोलवे काही।\nसाही श्रमले परंतु न बोलवे काही।\nसाही विवाद करिता पडले प्रवाही।\nते तू भक्तालागी पावसी लवलाही॥२॥\n\nप्रसन्न वदने प्रसन्न होती निजदासा।\nक्लेशांपासूनी सोडवी तोडी भवपाशा।\nअंबे तुजवाचून कोण पुरवील आशा।\nनरहरी तल्लीन झाला पदपंकजलेशा॥३॥",
        "tags": []
    },
    {
        "title": "श्री महालक्ष्मीची आरती",
        "body": "जय देवी जय देवी जय महालक्ष्मी\nवससी व्यापकरूपे राहे निश्चलरूपे तू स्थूलसुक्ष्मी. जय.\n\nकरवीरपूर वासिनी सुरवर मुनिमाता\nपुरहर वरदायिनी मुरहर प्रियकांता\nकमलाकारे जठरी जन्मविला धाता\nसहस्त्र वदनी भूधर नपुरे गुणगाता. जय.\n\nमातुल्लिंग गदा खेटक रविकिरणी\nझळके हाटकवाटी पीयुष रसपाणि\nमाणिक रसना सुरंग वसना मृगनयनी\nशशीकर वदना राजस मदनाची जननी. जय.\n\nतारा शक्ती अगम्या शीवभजका गौरी\nसांख्य म्हणती प्रकृती निर्गुण निर्धारी\nगायत्री नीजबीजा निगमागमसारी\nप्रगटे पद्मावती निजधर्माचारी. जय.\n\nअमृत भरिते सरिते अघदुरिते वारी\nमारी दुर्घट असुरा भवदुस्तर तारी\nवारी माया पटल प्रणमत परिवारी\nहे रूप चिद्रुप दावी निर्धारी. जय.\n\nचतुराननाने कुश्चित कर्मांच्या ओळी\nलिहिल्या असतिल माते माझे निजभाळी\nपुसोनि चरणातळी पदसुमने क्षाळी\nमुक्तेश्वर नागर क्षीरसागर बाळी. जय.",
        "tags": []
    },
    {
        "title": "ज्ञानराजा आरती",
        "body": "आरती ज्ञानराजा |\nमहाकैवल्यतेजा |\nसेविती साधुसंत ||\nमनु वेधला माझा || आरती || धृ ||\n\nलोपलें ज्ञान जगी |\nहित नेणती कोणी |\nअवतार पांडुरंग |\nनाम ठेविले ज्ञानी || १ || आरती || धृ ||\n\nकनकाचे ताट करी |\nउभ्या गोपिका नारी |\nनारद तुंबर हो ||\nसाम गायन करी || २ || आरती || धृ ||\n\nप्रकट गुह्य बोले |\nविश्र्व ब्रम्हाची केलें |\nरामजनार्दनी |\nपायी मस्तक ठेविले |\nआरती ज्ञानराजा |\nमहाकैवल्यतेजा || सेविती || ३ ||",
        "tags": []
    }
]