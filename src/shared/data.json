[
  {
    "key": "1",
    "title": "सुखकर्ता दुःखहर्ता",
    "body": "सुखकर्ता दु:खहर्ता वार्ता विघ्नाची । नुरवी पुरवी प्रेम कृपा जयाची ।।\nसर्वांगी सुंदर उटी शेंदुराची । कंठी झळके माळ मुक्ताफळांची ॥ १ ॥\n\nजय देव, जय देव जय मंगलमूर्ती। दर्शनमात्रे मन कामना पुरती ॥धृ॥\n\nरत्नखचित फरा तुज गौरीकुमरा । चंदनाची उटी कुमकुम केशरा ।।\n\nहिरेजडित मुकुट शोभतो बरा । रुणझुणती नूपुरे चरणी घागरिया ॥ २ ॥\n\n॥ जय देव जय देव०॥\n\nलंबोदर पीतांबर फणिवरबंधना । सरळ सोंड वक्रतुंड त्रिनयना ।।\nदास रामाचा वाट पाहे सदना । संकटी पावावे, निर्वाणी रक्षावे, सुरवरवंदना ॥ ३ ॥\n\n\n\n॥ जय देव जय देव०॥",
    "tags": []
  },
  {
    "key": "2",
    "title": "शेंदूर लाल चढाओ",
    "body": "शेंदूर लाल चढायो अच्छा गजमुखको  \nदोंदिल लाल बिराजे सुत गौरीहरको | \nहाथ लिये गुड-लड्ड़ू साई सुरवर को  \nमहिमा कहे न जाय लागत हूँ पदको || १ || \nजय जय श्री गणराज विद्या सुखदाता  \nधन्य तुम्हारो दर्शन मेरा मन रमता \n \nअष्टौ सिद्धी दासी संकट को बैरी  \nबिघ्नविनाशन मंगलमूरत अधिकारी  \nकोटी सूरजप्रकाश ऐसी छबी तेरी  \nगंडस्थल मदमस्तक झुले शशिबहारी ।। २ ।। \n \n॥ जय देव जय देव०॥ \n \nभावभगतसे कोई शरणागत आवे  \nसंतत संपत सबही भरपूर पावे  \nऐसे तुम महाराज मोको अति भावे  \nगोसावीनंदन निशिदिन गुण गावे ।। ३ ।। \n \n॥ जय देव जय देव०॥",
    "tags": []
  },
  {
    "key": "3",
    "title": "उंदरावर बैसोनी दुड्डा येसी",
    "body": "उंदरावर बैसोनी दुड्डा येसी \nहाती मोदक लाडू घेउनियां खासी ।। धृ ।। \n \nभक्तांचे संकटी घावनियां पावसी \nदास विनवीती तुझिया चरणांसी \nजय देव जय देव जय गणराया \nसकळ देवांआधीं तूं देव माझा जय देव ।। १ ।। \n \nभाद्रपदमार्सी होसी तू भोळा \nआरक्त पुष्पांच्या घालुनियां माळा \nकपाळी लावुनि कस्तुरी टिळा \nतेणे तू दिससी सुंदर सावळा जय देव ।। २ ।। \n \nप्रदोषांचे दिवशी चंद्रशापिला| \nसमर्थी देव मोठा आकांत केला \nइंद येवोनी चरण लागला| \nश्रीरामा बहुत शाप दिधला जय ।। ३ ।। \n \nपार्वतीच्या सूता तू ये गणनाथा \nनेत्र शिणले तुझी वाट पाहतां \nकिती अंत पाहसी बा विघ्नहर्ता \nगजला बुध्दी देईतूं गणनाथा जय ।। ४ ।।",
    "tags": []
  },
  {
    "key": "4",
    "title": "तू सुखकर्ता तु दु:खहर्ता आरती",
    "body": "तू सुखकर्ता तू दुःखहर्ता विघ्‍न विनाशक मोरया | \nसंकटी रक्षी शरण तुला मी, गणपती बाप्पा मोरया || ध्रु || \n \nमंगलमूर्ती तू गणनायक, वक्रतुंड तू सिद्धिविनायक । \nतुझिया द्वारी आज पातलो, ये इच्छित मज द्याया ।। १ ।। \n \nतू सकलांचा भाग्य विधाता, तू विद्येचा स्वामी दाता । \nज्ञानदीप उजळून आमुचा निमवी नैराश्याला ।। २ ।। \n \nतू माता तू पिता जगी या, ज्ञाता तू सर्वस्व जगी या । \nपामर मी, स्वर उणे भासती तुझी आरती गाया ।। ३ ।।",
    "tags": []
  },
  {
    "key": "5",
    "title": "तू सुखकर्ता, तू दुःखहर्ता, तूच कर्ता आणि करविता",
    "body": "तू सुखकर्ता, तू दुःखहर्ता \nतूच कर्ता आणि करविता \nमोरया मोरया मंगलमूर्ती मोरया \n \nओंकारा तू, तू अधिनायक \nचिंतामणी तू सिद्धिविनायक \nमंगलमूर्ती तू भवतारक \nसर्वसाक्षी तू अष्टविनायक \nतुझ्या कृपेचा हात मस्तकी \nपायी तव मम चिंता \n \nदेवा सरू दे माझे मीपण \nतुझ्या दर्शने उजळो जीवन \nनित्य करावे तुझेच चिंतन \nतुझ्या धुळीचे भाळी भूषण \nसदैव राहो ओठांवरती \nतुझीच रे गुणगाथा",
    "tags": []
  },
  {
    "key": "6",
    "title": "तुच सुखकर्ता तुच दु:खहर्ता, अवघ्या दीनांच्या नाथा",
    "body": "तुच सुखकर्ता तुच दु:खहर्ता, अवघ्या दीनांच्या नाथा \nबाप्पा मोरया रे, बाप्पा मोरया रे, चरणी ठेवितो माथा \n \nपहा झाले पुरे एक वर्ष, होतो वर्षाने एकदाच हर्ष \nगोड अन्‍नाचा होतो रे स्पर्श, घ्यावा जाणुनी हा परामर्श \nपुर्‍या वर्षाची, सार्‍या दु:खाची, वाचावी कशी मी गाथा \nबाप्पा मोरया रे, बाप्पा मोरया रे, चरणी ठेवितो माथा \n \nपहा आली कशी आज वेळ, कसा खर्चाचा बसावा मेळ \nगुळ-फुटाणे-खोबरं नि केळ, सार्‍या प्रसादाची केली भेळ \nकर भक्षण आणि रक्षण, तूच पिता अन्‌ तूच माता \nबाप्पा मोरया रे, बाप्पा मोरया रे, चरणी ठेवितो माथा \n \nनाव काढू नको तांदुळाचे, केले मोदक लाल गव्हाचे \nहाल ओळख सार्‍या घरांचे, कधी येतील दिवस सुखाचे? \nसेवा जाणुनी, गोड मानुनी, द्यावा आशीर्वाद आता \nबाप्पा मोरया रे, बाप्पा मोरया रे, चरणी ठेवितो माथा",
    "tags": []
  },
  {
    "key": "7",
    "title": "गजानना, श्री गणराया आधी वंदू तुज मोरया",
    "body": "गजानना श्री गणराया, आधी वंदू तुज मोरया ! \nमंगलमूर्ती श्री गणराया, आधी वंदू तुज मोरया ! \n \nसिंदुरचर्चित धवळे अंग, चंदनउटी खुलवी रंग \nबघता मानस होते दंग, जीव जडला चरणी तुझिया \n \nगौरीतनया भालचंद्रा, देवा कृपेच्या तू समुद्रा \nवरदविनायक करुणागारा, अवघी विघ्‍ने नेसी विलया",
    "tags": []
  },
  {
    "key": "8",
    "title": "मंगलमुर्ती तु मोरया",
    "body": "मंगलमुर्ती तु मोरया पाव रे गणराया || धृ || \n \nसुरवर येसी तुजला त्यांनी अखंड नाम घ्यासी  \nतुझिया स्मरणे विघ्ने पळती ऐसा तु गणपती || १ || \n \nभक्ता तारी संकट वारी दुर्जना संहारी  \nकृपा करी वा दिनानाथा संकटे मजला तारी || २ || \n \nभजने करीता नाम घ्याता हरिती मनाच्या चिंता  \nगोसावी नंदन चरणी माथा नरहरी शरणागता || ३ || \n",
    "tags": []
  },
  {
    "key": "9",
    "title": "आरती मी करीन तुला श्री गजानना",
    "body": "आरती मी करीन तुला श्री गजानना  \nवकतुंड एकदंत मुषक वाहना || धृ || \n \nविविध ताप दूर करीन गौरी नंदना \nदैत्य हारूनी मला मला विघ्ननाशना  \nभक्त सखा तुची एक सिध्दसाधना || १ || \n \nनिशिदिनी मी घ्यातो दुष्ट भंजना \nपंचारती ओवाळून पुरवी कामना  \nसाहय करी निशिदिनी मज भक्त तारणा || २ || \n \nभाविक जन पुजिती तुला सहीत साधना  \nवासुदेव नीलपदी धरणी धारणा || ३ || \n",
    "tags": []
  },
  {
    "key": "10",
    "title": "प्रेमे पंचारती",
    "body": "प्रेमे पंचारती प्रेमे पंचारती \nओवाळु गजवदना नमुनिया ओवाळु गजवदना || धृ || \n \nभाद्रपदातील शुध्द चतुर्थी \nआनंदाने उत्सव करिती \nसमरस या सुमना || १ || \n \nअबीर गुलाल शेंदुर म्हणोनी \nभक्त तुझे आम्ही सर्व मिळोनी \nअनुपम या सुमना || २ || \n \nपाहुनी प्रेमळ सुंदर मुर्ती \nआनंदाने अश्रु ढळती \nसमरस या सुमना || ३ || \n",
    "tags": []
  },
  {
    "key": "11",
    "title": "प्रथम तुला वंदितो",
    "body": "प्रथम तुला वंदितो, कृपाळा \nगजानना गणराया \n \nविघ्‍नविनाशक, गुणिजन पालक \nदुरित तिमीरहारका \nसुखकारक तू, दुःख विदारक \nतूच तुझ्यासारखा \nवक्रतुंड ब्रह्मांडनायका \nविनायका प्रभुराया \n \nसिद्धीविनायक तूच अनंता \nशिवात्मजा मंगला \nसिंदूर वदना, विद्याधिशा \nगणाधीपा वत्सला \nतूच ईश्वरा सहाय्य करावे \nहा भवसिंधू तराया \n \nगजवदना तव रूप मनोहर \nशुक्लांबर शिवसूता \nचिंतामणी तू अष्टविनायक \nसकलांची देवता \nरिद्धीसिद्धीच्या वरा, दयाळा \nदेई कृपेची छाया",
    "tags": []
  },
  {
    "key": "12",
    "title": "ॐकार प्रधान",
    "body": "ॐकार प्रधान रूप गणेशाचे । \nहे तिन्ही देवांचे जन्मस्थान ॥ १ ॥ \n \nअकार तो ब्रह्मा, उकार तो विष्णु । \nमकार महेश जाणियेला ॥ २ ॥ \n \nऐसे तिन्ही देव जेथोनी उत्पन्‍न । \nतो हा गजानन मायबाप ॥ ३ ॥ \n \nतुका ह्मणे ऐसी आहे वेदवाणी । \nपहावी पुराणे व्यासाचिया ॥ ४ ॥",
    "tags": []
  },
  {
    "key": "13",
    "title": "शंकराची आरती",
    "body": "लवथवती विक्राळा ब्रह्मांडी माळा। \nविषें कंठ काळा त्रिनेत्रीं ज्वाळा।। \nलावण्यसुंदर मस्तकीं बाळा। \nतेथुनियां जळ निर्मळ वाहे झुळझुळां ।। १ ।। \n \nजय देव जय देव जय श्रीशंकरा।। \nआरती ओवाळूं तुज कर्पुगौरा ।। ध्रु. ।। \n \nकर्पुगौरा भोळा नयनीं विशाळा। \nआर्धांगी पार्वती सुमनांच्या माळा। \nविभुतीचे उधळण शितिकंठ नीळा। \nऐसा शंकर शोभे उमावेल्हाळा ।। जय. ।। २ ।। \n \nदेवीं दैत्यीसागरमंथन पैं केले। \nत्यामाजी अवचित हळाहळ उठिले। \nते त्वां असुरपणे प्राशन केलें। \nनीळकंठ नाम प्रसिद्ध झाले।। जय. ।। ३ ।। \n \nव्याघ्रांबर फणिवरधर सुंदर मदनारी। \nपंचानन मनमोहन मुनिजनसुखकारी। \nशतकोटीचे बीज वाचें उच्चारी। \nरघुकुलतिलक रामदासा अंतरी।। \nजय देव जय देव जय श्रीशंकरा ।। ४ ।।",
    "tags": []
  },
  {
    "key": "14",
    "title": "कर्पूरगौरा गौरिशंकरा",
    "body": "कर्पूरगौरा गौरिशंकरा आरति करूं तुजला। \nनाम स्मरतां प्रसन्न होउनि पावसि भक्ताला ॥ श्रु० ॥ \n \nत्रिशूळ डमरू शोभत हस्तीं कंठिं रुंडमाळा। \nउग्रविषातें पिऊनी रक्षिसी देवां दिक्पाळां ॥ \nतृतीय नेत्रीं निघती क्रोधे प्रळयाग्नीज्वाळा। \nनमिती सुरमुनि तुजला ऐसा तूं शंकर भोळा ॥ १ ॥ \n \nढवळा नंदी वाहनशोभे अर्धांगी गौरी। \nजटा मुकुटी वासकरितसे गंगासुंदरी॥  \nसदया सगुणा गौरीरमणा मम संकट वारी।  \nमोरेश्वरसुत वासुदेव तुज स्मरतो अंतरीं ॥ २॥ \n",
    "tags": []
  },
  {
    "key": "15",
    "title": "ओम जय जगदीश हरे",
    "body": "ॐ जय जगदीश हरे, \nस्वामी जय जगदीश हरे । \nभक्त जनों के संकट, \nदास जनों के संकट, \nक्षण में दूर करे ॥ \n॥ ॐ जय जगदीश हरे..॥ \n \nजो ध्यावे फल पावे, \nदुःख बिनसे मन का, \nस्वामी दुःख बिनसे मन का । \nसुख सम्पति घर आवे, \nसुख सम्पति घर आवे, \nकष्ट मिटे तन का ॥ \n॥ ॐ जय जगदीश हरे..॥ \n \nमात पिता तुम मेरे, \nशरण गहूं किसकी, \nस्वामी शरण गहूं मैं किसकी । \nतुम बिन और न दूजा, \nतुम बिन और न दूजा, \nआस करूं मैं जिसकी ॥ \n॥ ॐ जय जगदीश हरे..॥ \n \nतुम पूरण परमात्मा, \nतुम अन्तर्यामी, \nस्वामी तुम अन्तर्यामी । \nपारब्रह्म परमेश्वर, \nपारब्रह्म परमेश्वर, \nतुम सब के स्वामी ॥ \n॥ ॐ जय जगदीश हरे..॥ \n \nतुम करुणा के सागर, \nतुम पालनकर्ता, \nस्वामी तुम पालनकर्ता । \nमैं मूरख फलकामी, \nमैं सेवक तुम स्वामी, \nकृपा करो भर्ता॥ \n॥ ॐ जय जगदीश हरे..॥ \n \nतुम हो एक अगोचर, \nसबके प्राणपति, \nस्वामी सबके प्राणपति । \nकिस विधि मिलूं दयामय, \nकिस विधि मिलूं दयामय, \nतुमको मैं कुमति ॥ \n॥ ॐ जय जगदीश हरे..॥ \n \nदीन-बन्धु दुःख-हर्ता, \nठाकुर तुम मेरे, \nस्वामी रक्षक तुम मेरे । \nअपने हाथ उठाओ, \nअपने शरण लगाओ, \nद्वार पड़ा तेरे ॥ \n॥ ॐ जय जगदीश हरे..॥ \n \nविषय-विकार मिटाओ, \nपाप हरो देवा, \nस्वमी पाप(कष्ट) हरो देवा । \nश्रद्धा भक्ति बढ़ाओ, \nश्रद्धा भक्ति बढ़ाओ, \nसन्तन की सेवा ॥ \n \nॐ जय जगदीश हरे, \nस्वामी जय जगदीश हरे । \nभक्त जनों के संकट, \nदास जनों के संकट, \nक्षण में दूर करे ॥ \n",
    "tags": []
  },
  {
    "key": "16",
    "title": "हे भोळया शंकरा",
    "body": "हे भोळ्या शंकरा, \nहे भोळा शंकरा \nआवड तुला बेलाची, \nआवड़ तुला बेलाची, \nबेलाच्या पानाची, \nहे भोळ्या शंकरा शंकरा, \nहे भोळ्या शंकरा महादेवा ।। ध्रु ।। \n \nगळ्यामध्ये रुद्राक्षाचा माळा \nलावितो भस्म कपाळा ।। १ ।। \n \nत्रिशूल डमरू हाथी, \nसंगे नाचे पार्वती ।। २ ।। \n \nभोलेनाथ आलो तुमच्या द्वारी, \nकोठे दिसे ना पुजारी ।। ३ ।। \n \nहाथां मध्ये घेउन झारी, \nनंदयावरी करितो सवारी ।। ४ ।। \n \nमाथ्यावर चंद्राची कोर, \nगड्या मध्ये सर्पाची हार ।। ५ ।।",
    "tags": []
  },
  {
    "key": "17",
    "title": "अगडबम् अगडबम् वाजे डमरू",
    "body": "अगडबम् बम् बम् वाजे डमरू \nनाच रे सदाशिव जगदगुरू || धृ || \n \nनाचे ब्रम्हा नाचे विष्णु नाचे महादेव \nजहाँ देखे पार्वती नाचे सदाशिव || १ || \n \nपान खाये चान खाये नाचे कलियादुत \nयोगियो के पीछे नाचे नंगे अवधुत ||२|| \n \nकाशिविश्व नाच नाम राजे विराजे \nआगे भैरव पिछे हनुमान साई ||३||",
    "tags": []
  },
  {
    "key": "18",
    "title": "जैजुरिच्या खंडेराया जागराला या या",
    "body": "जेजुरीसम पुण्यक्षेत्र या नाही धरणीवरी \nअन्‌ तिथे नांदतो सदानंद हर उंच डोंगरी, कडावरी \n \nयळकोट यळकोट जय मल्हार \n \nजेजुरीच्या खंडेराया जागराला या या \nवाईच्या तू गणराया जागराला या या \nपसरणीच्या भैरी देवा जागराला या या \n \nजेजुरगडा वाजे चौघडा वाजे चौघडा \nपुणं धरती ही पलिकडं, गड जेजुरी अलिकडं \n \nरूप दावून बानू गेली, स्वारी देवाची येडी झाली \nबानूबाईचं याड लागलं, मल्हारी देव मल्हारी \n \nइसरून गेला कुण्या झाडाला भंडारी देव भंडारी \nयेळकोट येळकोट बोलती हो नितकाय भंडार उधळती \nनवलाख पायरी गडाला हो, चिरा जोडिला खडकाला \nअवं बोला हो तुम्ही बोला, अवं म्हाळसा नारीला \n \nअन्‌ भंडारा वाहू देवाला हो मल्हारी रायाला \nमल्हारी मल्हारी माझा कैवारी देव मल्हारी \n \nअवं गळा घालितो भंडारी देव मल्हारी \nमल्हारी मार्तंड जय मल्हार \n \nरुसला का मजवरी मल्हारी रुसला का मजवरी \nबानू नार आणली घरी मल्हारी रुसला का मजवरी \nलखलख दिवट्या जळती पाजळली दीपमाळ \nरुसला का मजवरी मल्हारी रुसला का मजवरी \n \nकडेकपारी त्रिशूळ द्वारी वर उधळे भंडार \nनाथ निरंजन सद्गुरू स्वामी घेतलासे अवतार \nघेतलासे अवतार देवा लोटलासे भंडार \nरुसला का मजवरी मल्हारी रुसला का मजवरी \n \nमल्हार धनी मी म्हाळसा राणी \nकर जोडुनी लागतो चरणी \nप्रीत नको तुजवरी, प्रीत नको तुजवरी \nरुसला का मजवरी मल्हारी रुसला का मजवरी \n",
    "tags": []
  },
  {
    "key": "19",
    "title": "नाम तुझे बरवे गा शंकरा",
    "body": "नाम तुझे बरवे गा शंकरा । \nहर हर बरवे गा देवा शंकरा ।। \n \nगायिल्या ऐकिल्या होय वैष्णवा गती । \nराम नामे टरले नेणो किती ।। \n \nऐसा सदा आनंद राउळी । \nविष्णुदास नामा पंढरपुरी ।।",
    "tags": []
  },
  {
    "key": "20",
    "title": "श्री हनुमंत",
    "body": "सत्राणे उड्डाणे हुंकार वदनी । \nकरि डळमळ भूमंडळ सिंधूजळ गगनी ॥ \nगडबडिले ब्रह्मांड धाके त्रिभुवनी । \nसुरवर नर निशाचर त्या झाल्या पळणी ॥ १ ॥ \n \nजय देव जय देव जय हनुमंता । \nतुमचे नि प्रसादे न भी कृतांता ॥ ध्रु० ॥ \n \nदुमदुमिली पाताळे उठिला प्रतिशब्द । \nथरथरला धरणीधर मानीला खेद ॥ \nकडकडिले पर्वत उड्डगण उच्छेद ॥ \nरामी रामदासा शक्तीचा बोध ॥ जय देव० ॥ २ ॥",
    "tags": []
  },
  {
    "key": "21",
    "title": "दुर्गे आरती",
    "body": "दुर्गे दुर्घट भारी तुजविण संसारी । \nअनाथ नाथे अंबे करुणा विस्तारी ॥ \nवारी वारी जन्ममरणाते वारी । \nहारी पडलो आता संकट नीवारी ॥ १ ॥ \n \nजय देवी जय देवी महिषासुरमथिनी । \nसुरवरईश्वरवरदे तारक संजिवनी ॥ ध्रु० ॥ \n \nत्रिभुवनी भुवनी पाहता तुज ऐसी नाही । \nचारी श्रमले परंतु न बोलवे काही ॥ \nसाही विवाद करिता पडिले प्रवाही । \nते तूम भक्तांलागी पावसि लवलाही ॥ जय० ॥ २ ॥ \n \nप्रसन्नवदने प्रसन्न होसी निजदासा । \nक्लेशापासुनि सोडी तोडी भवपाशा ॥ \nअंबे तुजवाचून कोण पुरविल आशा । \nनरहरि तल्लीन झाला पदपंकजलेशा ॥ जय० ॥ ३ ॥",
    "tags": []
  },
  {
    "key": "22",
    "title": "श्री महालक्ष्मीची आरती",
    "body": "श्री महालक्ष्मीची आरती \nजय देवी जय देवी जय महालक्ष्मी। \nवससी व्यापकरुपे तू स्थूलसूक्ष्मी॥ \n \nकरवीरपुरवासिनी सुरवरमुनिमाता। \nपुरहरवरदायिनी मुरहरप्रियकान्ता। \nकमलाकारें जठरी जन्मविला धाता। \nसहस्त्रवदनी भूधर न पुरे गुण गातां॥ \nजय देवी जय देवी जय महालक्ष्मी॥ \n \nमातुलिंग गदा खेटक रविकिरणीं। \nझळके हाटकवाटी पीयुषरसपाणी। \nमाणिकरसना सुरंगवसना मृगनयनी। \nशशिकरवदना राजस मदनाची जननी॥ \nजय देवी जय देवी जय महालक्ष्मी॥ \n \nतारा शक्ति अगम्या शिवभजकां गौरी। \nसांख्य म्हणती प्रकृती निर्गुण निर्धारी। \nगायत्री निजबीजा निगमागम सारी। \nप्रगटे पद्मावती निजधर्माचारी॥ \nजय देवी जय देवी जय महालक्ष्मी॥ \n \nअमृतभरिते सरिते अघदुरितें वारीं। \nमारी दुर्घट असुरां भवदुस्तर तारीं। \nवारी मायापटल प्रणमत परिवारी। \nहें रुप चिद्रूप दावी निर्धारी॥ \nजय देवी जय देवी जय महालक्ष्मी॥ \n \nचतुराननें कुश्चित कर्मांच्या ओळी। \nलिहिल्या असतिल माते माझे निजभाळी। \nपुसोनि चरणातळी पदसुमने क्षाळी। \nमुक्तेश्वर नागर क्षीरसागरबाळी॥ \nजय देवी जय देवी जय महालक्ष्मी॥",
    "tags": []
  },
  {
    "key": "23",
    "title": "आरती चंपावती देवीची",
    "body": "जयदेवी जयदेवी जय चंपावती \nतुझे गुणवर्णाया मज कैसी स्मृती || धृ || \n \nतुझे ध्यान निरंतर जे भक्त करीसी \nत्याच्या भक्तीला सत्वर पावसी || १ || \n \nवसई तालुक्यात बागायता फार \nचार मैलावर भुईगांव हे गाव \nसमोर तुझ्या विद्यामंदिर \nपिंपळाच्या झाडाखाली तुझा विहार || २ || \n \nकेळी नारळ आकोड बदाम \nसोपारचे ताशे रानगावचा मेळ \nत्याच्या वदनाने होईल सकळ \nचैत्र पौर्णिमेला होतो उत्सव || ३ || \n \nआश्विन शुक्ल पक्ष घट स्थापना \nनऊ या रात्रीला होते किर्तन \nहोमाच्या दिवशी कुमरिक भोजन \nकेशवसुताला होईल प्रसन्न || ४ || \n",
    "tags": []
  },
  {
    "key": "24",
    "title": "आरती संतोषी मातेची",
    "body": "जय देवी श्री देवी संतोषी माते । \nवंदन भावे माझे तव पदकमलाते ।। धृ ।। \n \nश्रीलक्ष्मीदेवी तूं श्रीविष्णूपत्नी । \nपावसी भक्तालागी अति सोप्या यत्नी ।। \nजननी विश्वाची तू जीवन चिच्छक्ती । \nशरण तुला मी आलो नुरवी आपत्ती ।। १ ।। \n \nगुरूवारी श्रध्देने उपास तव करिती । \nआंबट कोणी काही अन्न न सेवीती ।। \nगूळ चण्याचा साधा प्रसाद भक्षीती । \nमंगल व्हावे म्हणूनी कथा श्रवण करिती ।। २ ।। \n \nजे कोणी नरनारी व्रत तव आचरिती । \nअनन्य भावे तुजला स्मरूनी प्रार्थती ।। \nत्याच्या हाकेला तू धावूनिया येसी । \nसंतती वैभव कीर्ती धनदौलत देसी ।। ३ ।। \n \nविश्वाधारे माते प्रसन्न तू व्हावे । \nभवभय हरूनी आम्हा सदैव रक्षावे ।। \nमनीची इच्छा व्हावी परिपूर्ण सगळी । \nम्हणूनी मिलिंद माधव आरती ओवाळी ।। ४ ।।",
    "tags": []
  },
  {
    "key": "25",
    "title": "आरती सप्रेम जय जय संतोषी माता",
    "body": "आरती सप्रेम जय जय संतोषी माता \nभक्त गणाने तुझिया चरणी ठेविला माथा || धृ || \n \nअवदुंबर तु अवतरली तु कन्या गणेशाची \nझन कल्याणी गाय भवानी नाथ महेशाची \nअंतर्यामी नारदाने लिहीली तवगाथा || १ || \n \nआंबट खाता कोधाने तु करशील आकांत \nचणे गुळाचा प्रसाद घेता होईल मन शांत \nभाग्य उदय हे खरोखर गुण तुझे गाया || २ || \n",
    "tags": []
  },
  {
    "key": "26",
    "title": "श्री संतोषीमातेची आरती",
    "body": "मैं तो आरती उतारूँ रे संतोषी माता की । \nमैं तो आरती उतारूँ रे संतोषी माता की । \nजय जय संतोषी माता जय जय माँ॥ \nजय जय संतोषी माता जय जय माँ \nजय जय संतोषी माता जय जय माँ || धृ || \n \nबड़ी ममता है बड़ा प्यार माँ की आँखों मे। \nमाँ की आँखों मे। \nबड़ी करुणा माया दुलार माँ की आँखों मे। \nमाँ की आँखों मे। \nक्यूँ ना देखूँ मैं बारम्बार माँ की आँखों मे। \nमाँ की आँखों मे। \nदिखे हर घड़ी नया चमत्कार आँखों मे। \nमाँ की आँखों मे। \nनृत्य करो झूम झूम, छम छमा छम झूम झूम, \nझांकी निहारो रे || १ || \n \nसदा होती है जय जय कार माँ के मंदिर मे। \nमाँ के मंदिर मे। \nनित्त झांझर की होवे झंकार माँ के मंदिर मे। \nमाँ के मंदिर मे। \nसदा मंजीरे करते पुकार माँ के मंदिर मे। \nमाँ के मंदिर मे। \nवरदान के भरे हैं भंडार, माँ के मंदिर मे। \nमाँ के मंदिर मे। \nदीप धरो धूप करूँ, प्रेम सहित भक्ति करूँ, \nजीवन सुधारो रे || २ ||",
    "tags": []
  },
  {
    "key": "27",
    "title": "आईचा जोगवा",
    "body": "अनादी निर्गुणी प्रगटली भवानी । \nमोह महिषासूर मर्दनालागूनी । \nविविध तपाची करावयाची झाडणी । \nभक्तालागी तू पावसी निर्वाणी ॥ १ ॥ \n \nआईचा जोगवा जोगवा मागेन ।। ध्रु ।। \n \nद्वैत सारूनी माळ मी घालीन । \nहाती बोधाचा झेंडा मी घेईन । \nभेदरहित वारीसी जाईन ॥ २ ॥ \n \nनवविध भक्तीच्या करुन नवरात्रा । \nकरूणा पोटी मागेन मी ज्ञानपुत्रा । \nधरीन सद्‍भाव अंतरीच्या मित्रा । \nदंभ सासर्‍या सांडीन कुपात्रा ॥ ३ ॥ \n \nपूर्ण बोधाची घेईन परडी । \nआशा तृष्णेच्या पाडीन दरडी । \nमनोविकार करीन मी कुर्वंडी । \nअद्‍भूत रसाची भरीन दुरडी ॥ ४ ॥ \n \nआता साजनी झाले मी निसंग । \nविकल्प नवर्‍याचा सोडियला, संग । \nकामक्रोध हे झोडियले मांग । \nकेला मोकळा मार्ग सुरुंग ॥ ५ ॥ \n \nऐसा जोगवा मागुनी ठेविला । \nजाऊनी नवस महाद्वारी फेडिला । \nएकपणे जनार्दन देखियला । \nजन्ममरणाचा फेरा चुकविला ॥ ६ ॥ \n \nजोगवा जोगवा बाई अंबेचा जोगवा \nचंपावतीचा जोगवा \nपदमावतीचा जोगवा \nवाघेश्वरीचा जोगवा बाई अंबेचा जोगवा || \n \nदुर्गामातेचा जोगवा \nजग्दमातेचा जोगवा \nममावतीचा जोगवा वाई अंबेचा जोगवा || \n \nउमादेवीचा जोगवा \nजीवदानीचा जोगवा \nमहालक्ष्मीचा जोगवा वाई अंबेचा जोगवा || \n \nवज्रश्वरीचा जोगवा \nएकवीरेचा जोगवा \nचंपावतीचा जोगवा वाई अंबेचा जोगवा ||",
    "tags": []
  },
  {
    "key": "28",
    "title": "श्री गुरुदत्ता आरती",
    "body": "त्रिगुणात्मक त्रैमूर्ती दत्त हा जाणा । \nत्रिगुणी अवतार त्रैलोक्य-राणा ।। \nनेति नेति शब्दें न ये अनुमाना । \nसुरवरमुनिजनयोगिसमाधि न ये ध्याना ॥ १ ॥ \n \nजयदेव जयदेव जय श्रीगुरुदत्ता । \nआरती ओंवाळितां हरली भवचिंता ॥ धृ ॥ \n \nसबाह्य अभ्यंतरीं तूं एक दत्त । \nअभाग्यासी कैची कळेल ही मात ।। \nपराहि परतलि तेथें कैचा हा हेत । \nजन्म मरणाचा पुरलासे अंत ॥ २ ॥ \n \nदत्त येऊनिया उभा ठाकला । \nसद्भावे साष्टांगे प्रणिपात केला ।। \nप्रसन्न होऊनी आशिर्वाद दिधला । \nजन्ममरणाचा फेरा चुकविला ॥ ३ ॥ \n \n'दत्त दत्त' ऐसे लागले ध्यान । \nहारपले मन झाले उन्मन ।। \nमी-तुंपणाची झाली बोळवण । \nएका जनार्दनी श्रीदत्तध्यान ॥ ४ ॥",
    "tags": []
  },
  {
    "key": "29",
    "title": "दिगंबरा दिगंबरा श्रीपाद वल्लभ दिगंबरा",
    "body": "दिगंबरा दिगंबरा श्रीपाद वल्लभ दिगंबरा \n \nनिघालो घेऊन दत्ताची पालखी \nआम्ही भाग्यवान आनंद निधान \nझुलते हळूच दत्ताची पालखी \n \nरत्नांची आरास साज मखमली \nत्यावर सुगंधी फुले गोड ओली \nझुळूक कोवळी चंदनासारखी \n \nसातजन्मांची ही लाभली पुण्याई \nम्हणून जाहलो पालखीचे भोई \nशांत माया मूर्ती पहाटेसारखी \n \nवाट वळणाची जिवाला या ओढी \nदिसते समोर नरसोबाची वाडी \nडोळियांत गंगा जाहली बोलकी",
    "tags": []
  },
  {
    "key": "30",
    "title": "धन्य धन्य हो प्रदक्षिणा",
    "body": "धन्य धन्य हो प्रदक्षिणा सद्गुरूरायाची \nझाली त्वरा सुरवरा विमान उतरायाची \n \nपदोपदी अपार झाल्या पुण्याच्या राशी \nसर्वही तीर्थे घडली अम्हां आदिकरूनि काशी \nमृदंग-टाळ-ढोल-भक्त भावार्थे गाती \nनामसंकीर्तने ब्रह्मानंदे नाचती \n \nकोटी ब्रह्महत्या हरिती करिता दंडवत \nलोटांगण घालिता मोक्ष लोळे पायात \n \nगुरुभजनाचा महिमा न कळे आगमा-निगमांसी \nअनुभव ते जाणती जे गुरुपदिंचे रहिवासी \n \nप्रदक्षिणा करूनि देह भावे वाहिला \nश्रीरंगात्मज विठ्ठल पुढे उभा राहिला",
    "tags": []
  },
  {
    "key": "31",
    "title": "आरती सदगुरूरायाची",
    "body": "आरती सदगुरूरायाची करावे सदभावे \nत्याची तनमन अपूर्नी या गुरूला प्रेमे ओवाळू त्याला \nपंचप्रणाच्या वाती लावूनी नेत्राच्या वाती \nमन हे स्थिर करूनी पाहा ठेवा तिरी सदगुरूला \nदुसरा देव नसे ऐसा \nभक्त जनाच्या पुरवी आशा तोडुनी टाकी \nसंस्कृती भाषा धरू ही कास आम्ही त्याची \nअसे ही कामधेनू आमची || आरती || १ || \n \nध्यान ते रम्य किती दिसते धरी जो हाती दंडाते \nखाली भस्माच्या रेषा दिसते तिन पहा कैसा \nकटी वर कद झळकतसे कौव्य ते रम्य किती भासे \nकमंडल तोही वंशाचा हाती शोभतसे साचा \nविधी हरी हर त्रिमुर्तित दत्ताची ऐसा मजला भासे \nमनी मन विलसे मूर्ती मनोहर ही त्याची \nअसे ही कामधेनू आमची || आरती || २ || \n \nदयाळू किती तरी मी सांगू वाणी होत असे पंगू \nकेवल ज्ञानाचा भापू तयाचे गुण किती वणू \nस्वामी वासुदेव राया सकत मी शरण तुझे पाया \nवासुदेव करी आरती दिधली सदगुरूने स्फूर्ती \nस्वामी सदगुरूरायाची स्वामी श्रीगुरूरायाची \nकरिता आरती दुर दिन जाती \nसुदिन भासी पहा प्रचिती \nसत्ता सर्वही सदगुरूची असे ही कामधेनू आमची || आरती || ३ || \n",
    "tags": []
  },
  {
    "key": "32",
    "title": "पावना शंभो",
    "body": "पावना शंभो पावना शंभो पावना शंभो \nपतीत पावना शंभो \nहे वनमाळी सावळया नारायण हरी \nया भक्तजनी सावळया हे रे वनमाळी \nपावना दत्ता दत्ता दत्ता पावना दत्ता \nपावना दत्ता पतीत पावना दत्ता \nवंदीला गुरू वंदीला गुरू वंदीला गुरू \nआज म्या वंदीला गुरू ......  \nभजु राधे गोविंद भजु राधे गोविंद \nभजु राधे गोविंद भजु राधे गोविंद \nभजु राधे गोबिंद भजु राधे गोविंद \nहरी भजनी मोर नाचतो अंगणी पायाकडे पाहूनी \nपायाकडे पाहूनी नाचतो पायाकडे पाहूनी \nहरी भजनी मोर नाचतो अंगणी पायाकडे पाहूनी  \nलाल फुलाचा मऊ विछाना साईला झोप लागेना \nलाल फुलाचा मऊ बिछाना बाबाला झोप लागेना \nगोविंद बोलो हरी गोपाल बोलो ... २ वेळा \nराधा रमण हरी गोपाल बोलो  \nपायी हळुहळु चाला मुखाने साईनाथ बोला ... ३ वेळा \n",
    "tags": []
  },
  {
    "key": "33",
    "title": "ॐकार स्वरूपा",
    "body": "ॐकारस्वरूपा सद्गुरू समर्था । \nअनाथाच्या नाथा तुज नमो ॥ १ ॥ \n \nनमो मायबापा गुरुकृपाघना । \nतोडी या बंधना मायामोहा ॥ \nमोहोजाळ माझें कोण निरशील । \nतुजवीण दयाळा सद्गुरुराया ॥ २ ॥ \n \nसद्गुरुराया माझा आनंदसागर । \nत्रैलोक्या आधार गुरुराव ।। \nगुरुराव स्वामी असे स्वयंप्रकाश । \nज्यापुढें उदास चंद्र-रवि ॥ \nरवि शशि अग्‍नि नेणती ज्या रूपा । \nस्वप्रकाशरूपा नेणें वेद ॥ ३ ॥ \n \nएका जनार्दनीं गुरु परब्रह्म । \nतयाचें पैं नाम सदा मुखीं ॥ ४ ॥",
    "tags": []
  },
  {
    "key": "34",
    "title": "आरती विठ्ठलाची",
    "body": "युगे अठ्ठावीस विटेवरी उभा \nवामाङ्गी रखुमाईदिसे दिव्य शोभा । \nपुण्डलिकाचे भेटि परब्रह्म आले गा \nचरणी वाहे भीमा उद्धरी जगा ॥ १ ॥ \n \nजय देव जय देव जय पांडुरंगा । \nरखुमाई वल्लभा राईच्या वल्लभा पावे जिवलगा ॥ धृ० ॥ \n \nतुळसीमाळा गळा कर ठेऊनी कटी \nकासे पीताम्बर कस्तुरी लल्लाटी । \nदेव सुरवर नित्य येती भेटी \nगरुड हनुमन्त पुढे उभे राहती ॥ २ ॥ \n \nधन्य वेणूनाद अणुक्षेत्रपाळा \nसुवर्णाची कमळे वनमाळा गळा । \nराई रखुमाबाई राणीया सकळा \nओवाळिती राजा विठोबा सावळा ॥ ३ ॥ \n \nओवाळू आरत्या कुरवण्ड्या येती \nचन्द्रभागेमाजी सोडुनिया देती । \nदिण्ड्या पताका वैष्णव नाचती \nपण्ढरीचा महिमा वर्णावा किती ॥ ४ ॥ \n \nआषाढी कार्तिकी भक्तजन येती \nचन्द्रभागेमाजी स्नाने जे करिती । \nदर्शन होळामात्रे तया होय मुक्ति \nकेशवासी नामदेव भावे ओवाळिती ॥ ५ ॥",
    "tags": []
  },
  {
    "key": "35",
    "title": "येई हो विठ्ठले",
    "body": "येई हो विठ्ठले माझे माउली ये। \nनिढळावरी कर ठेवुनि वाट मी पाहें ॥ ध्रु० ॥ \n \nआलिया गेलिया हातीं धाडी निरोप। \nपंढरपुरी आहे माझा मायबाप ॥ येई० ॥ १ ॥ \n \nपिवळा पीतांबर कैसा गगनीं झळकला। \nगरुडावरि बैसोनि माझा कैवारी आला ॥ येई० ॥ २॥ \n \nविठोबाचे राज्य आम्हां नित्य दिपवाळी। \nविष्णुदास नामा जीवें भावें ओंवाळी ॥ येई हो० ॥ ३॥",
    "tags": []
  },
  {
    "key": "36",
    "title": "विठुमाउली तू माउली जगाची",
    "body": "विठुमाउली तू माउली जगाची \nमाउलीत मूर्ति विठ्ठलाची, विठ्ठला मायबापा \n \nकाय तुझी माया सांगु शिरीरंगा \nसंसाराचि पंढरी तू केली पांडुरंगा \nडोळ्यांतून वाहे माय चंद्रभागा \nअमृताची गोडी आज आलीया अभंगा \nविठ्ठला पांडुरंगा \nअभंगाला जोड टाळचिपळ्यांची \nमाउलीत मूर्ति विठ्ठलाची, विठ्ठला मायबापा \n \nलेकरांची सेवा केलीस तू आई \nकसं पांग फेडू, कसं होऊ उतराई \nतुझ्या उपकारा जगी तोड नाही \nओवाळीन जीव माझा सावळे विठाई \nविठ्ठला मायबापा \nजन्मभरी पूजा तुझ्या पाउलांची \nमाउलीत मूर्ति विठ्ठलाची, विठ्ठला मायबापा",
    "tags": []
  },
  {
    "key": "37",
    "title": "अबीर गुलाल उधळीत",
    "body": "अबीर गुलाल उधळीत रंग । \nनाथा घरी नाचे माझा सखा पांडुरंग ॥ धृ ॥ \n \nउंबरठ्यासी कैसे शिवू? आह्मी जाती हीन । \nरूप तुझे कैसे पाहूं? त्यात आह्मी दीन । \nपायरीशी होऊ दंग गावूनी अभंग ॥ १ ॥ \n \nवाळवंटी गावू आह्मी वाळवंटी नाचू । \nचंद्रभागेच्या पाण्याने अंग अंग न्हाऊ । \nविठ्ठलाचे नाम घेऊ हो‌उनी निःसंग ॥ २ ॥ \n \nआषाढी-कार्तिकी भक्तजन येती । \nपंढरीच्या वाळवंटी संत गोळा होती । \nचोखा ह्मणे नाम घेता भक्त होती दंग ॥ ३ ॥",
    "tags": []
  },
  {
    "key": "38",
    "title": "कानडा राजा पंढरीचा",
    "body": "कानडा राजा पंढरीचा \nवेदांनाही नाही कळला अंतपार याचा \n \nनिराकार तो निर्गुण ईश्वर \nकसा प्रकटला असा विटेवर \nउभय ठेविले हात कटिवर, पुतळा चैतन्याचा \n \nपरब्रह्म हे भक्तांसाठी \nमुके ठाकले भीमेकाठी \nउभा राहिला भाव सावयव, जणू की पुंडलिकाचा \n \nहा नाम्याची खीर चाखतो \nचोखोबांची गुरे राखतो \nपुरंदराचा हा परमात्मा, वाली दामाजीचा",
    "tags": []
  },
  {
    "key": "39",
    "title": "या विठूचा गजर हरिनामाचा",
    "body": "या विठूचा गजर हरिनामाचा झेंडा रोविला । \nया संतांचा मेळा गोपाळांचा, झेंडा रोविला ॥१॥ \n \nकौल घेतला लिहून शंभर वर्षे जाण । \nनांगर धरिला सत्वाचा बैल मन पवनाचा ॥२॥ \n \nउखळण प्रेमाची काढिली, स्वस्थ बसुनी सद्गुरूजवळी । \nप्याला घेतला ज्ञानाचा, तोच अमृताचा ॥३॥ \n \nपंचतत्त्वांची गोफण, क्रोध पाखरें जाण । \nधोंडा घेतला ज्ञानाचा करीतसे जागरण । \nकेशवदास ह्मणे संतांचा मेळा गोपाळांचा ॥४॥",
    "tags": []
  },
  {
    "key": "40",
    "title": "आरती साईबाबा",
    "body": "आरती साईबाबा । सौख्यदातार जीवा। \nचरणरजातली । द्यावा दासा विसावा, भक्ता विसावा ।। आ०।।ध्रु ०।। \n \nजाळुनियां अनंग। स्वस्वरूपी राहेदंग । \nमुमुक्षूजनां दावी । निज डोळा श्रीरंग ।। आ०।। १ ।। \n \nजयामनी जैसा भाव । तया तैसा अनुभव । \nदाविसी दयाघना । ऐसी तुझीही माव ।। आ०।। २ ।। \n \nतुमचे नाम ध्याता । हरे संस्कृती व्यथा । \nअगाध तव करणी । मार्ग दाविसी अनाथा ।। आ०।। ३ ।। \n \nकलियुगी अवतार । सगुण परब्रह्मः साचार । \nअवतीर्ण झालासे । स्वामी दत्त दिगंबर ।। आ०।। ४ ।। \n \nआठा दिवसा गुरुवारी । भक्त करिती वारी । \nप्रभुपद पहावया । भवभय निवारी ।। आ०।। ५ ।। \n \nमाझा निजद्रव्यठेवा । तव चरणरज सेवा । \nमागणे हेचि आता । तुम्हा देवाधिदेवा ।। आ०।। ६ ।। \n \nइच्छित दिन चातक। निर्मल तोय निजसुख । \nपाजावे माधवा या । सांभाळ आपुली भाक ।। आ०।। ७ ।।",
    "tags": []
  },
  {
    "key": "41",
    "title": "लिंबाखाली प्रगट झाला",
    "body": "लिंबा खाली प्रगट झाला (४) \nऐसा साईनाथ माझा लिंबा खाली प्रगट झाला || धृ || \n \nगोदामायीच्या तीरावर, गोदामायीच्या तीरावर (२) \nईक दिन घडले अपार (२) निर्गुण झाला साकार (२) \nआठ वर्षाचा बाळ, बाळ हा चिमुकला || १ || \n \nनामा झाला नाम मय (२) कबीर झाले राममय (२) \nसाई झाले समद्धय, बाबा झाले समद्ध, \nमंदिर मस्जिद त्यानें, संगम केला || २ || \n \nशिंपियाच्या पोटी नामा जन्मलेला,  \nकमल दलातून कबीर उगवला \nऐसा साईनाथ माझा, लिंबा खाली प्रगट झाला || ३ ||",
    "tags": []
  },
  {
    "key": "42",
    "title": "तू ये र बा साईबाबा",
    "body": "तू येर बा साईबाबा, तू येर बा साईबाबा । \nओव्या गाऊ कौतुके तु येर बा साईबाबा ।। धृ ।। \n \nविठ्ठलाला तुळस गणपतीला दुर्वा । \nअन शंकराच्या पिंडीवर बेल शोभे हिरवा ।। १ ।। \n \nआईबाबाला तहान लागली बाळ गेलं पाण्याला । \nअन दशरथाने बाण मारला श्रावण बाळाला ।। २ ।। \n \nचंद्रभागेच्या पूर आला पाणी लागले वडाला । \nअन रुक्मिणी म्हणे धाव विठ्ठला पुंडलिक माझा बुडाला ।। ३ ।। \n \nप्रभुरामाचा शिष्य तू अंजलीच्या सुता । \nहनुमंता उघड छाती दाखव रामसीता ।। ४ ।। \n \nवृदावनीं कृष्णाने वाजवली बासरी । \nअन कृष्णाला पाहुनी बाया राधा झाली बावरी ।। ५ ।। \n \nलावितो भस्म अंगाला शिवशंभो हा भोळा । \nअन नाग त्याने बैसविला गळा घालुनी वेटोळा ।। ६ ।। \n \nशकुनीच्या कपताने पांडवसारा हरीवला । \nअन द्रवपती म्हणते धावतु कृष्णा पदर माझा ओडीला ।। ७ ।। \n \nभक्ती त्याची पाहूनी गेला साई धावुनी । \nअन पाई आणल चालुनीया साई सेवक वाल्यानी ।। ८ ।।",
    "tags": []
  },
  {
    "key": "43",
    "title": "ओवाळू आरती माइया सदगुरुनाथा, साईनाथा",
    "body": "ओंवाळू आरती माइया सदगुरुनाथा, साईनाथा ।। \nपांचाही तत्वांचा दीप लाविला आतां ।। \n \nनिर्गुणाची स्थिति कैसी आकारा आली ।।  \nसर्वा घटी भरुनि उरली सांई माउली ।। ओवाळू || \n \nरज तम सत्व तिघे माया प्रसवली ।। \nमायेचिये पोटी कैसी माया उद्घवली ।। ओंवाळू || \n \nसातसागरी कैसा खेळ मांडीला || \nखेळूनियां खेळ अवघा विस्तार केला || ओंवालूं || \n \nब्रहांडींची रचना दाखविली डोळां ।। \nतुका म्हणे माझा स्वामी कृपाळू भोळा || \nसदगुरु (साई सदगुरु) भोळा || ओंवाळू ।।",
    "tags": []
  },
  {
    "key": "44",
    "title": "ज्ञानराजा आरती",
    "body": "आरती ज्ञानराजा |\nमहाकैवल्यतेजा |\nसेविती साधुसंत ||\nमनु वेधला माझा || आरती || धृ ||\n\nलोपलें ज्ञान जगी |\nहित नेणती कोणी |\nअवतार पांडुरंग |\nनाम ठेविले ज्ञानी || १ || आरती || धृ ||\n\nकनकाचे ताट करी |\nउभ्या गोपिका नारी |\nनारद तुंबर हो ||\nसाम गायन करी || २ || आरती || धृ ||\n\nप्रकट गुह्य बोले |\nविश्र्व ब्रम्हाची केलें |\nरामजनार्दनी |\nपायी मस्तक ठेविले |\nआरती ज्ञानराजा |\nमहाकैवल्यतेजा || सेविती || ३ ||",
    "tags": []
  },
  {
    "key": "45",
    "title": "दशावतारांची आरती",
    "body": "आरती सप्रेम जय जय विठ्ठल परब्रह्म । \nभक्त संकटिं नानास्वरूपीं स्थापिसि स्वधर्म ॥ ध्रु० ॥ \n \nअंबऋषीकारणें गर्भवास सोशीसी । \nवेद नेले चोरूनि ब्रह्मया आणुनियां देसी ॥ \nमत्स्यरूपी नारायण सप्तहि सागर धुंडीसी । \nहस्त लागतां शंखासुरा तुझा वर देसी ॥ आरती० ॥ १ ॥ \n \nरसातळासी जातां पृथ्वी पाठीवर घेसी । \nपरोपकरासाठीं देवा कांसव झालासी ॥ \nदाढें धरुनी पृथ्वी नेतां वराहरूप होसी । \nप्रल्हादाकारणें स्तंभीं नरहरि गुरगुरसी ॥ आरती० ॥ २ ॥ \n \nपांचवे अवतारीं बळिच्या द्वाराला जासी । \nभिक्षे स्थळ मागुनीं बळीला पाताळा नेसी ॥ \nसर्व समर्पण केलं म्हणुनी प्रसन्न त्या होसी । \nवामनरूप धरुनी बळिच्या द्वारीं तिष्ठसी ॥ आरती० ॥ ३ ॥ \n \nसहस्त्रार्जुन मातला जमदग्नीचा वध केला । \nकष्टी ते रेणुका म्हणुनी सहस्त्रार्जुन वधिला ॥ \nनिःक्षत्री पृथ्वी दान दिधली विप्राला । \nसहावा अवतार परशुराम प्रगटला ॥ आरती० ॥ ४ ॥ \n \nमातला रावण सर्वां उपद्रव केला । \nतेहतिस कोटी देव बंदी हरिलें सीतेला ॥ \nपितृवचनालागीं रामें वनवास केला । \nमिळोनि वानरसहित राजा राम प्रगटला ॥ आरती० ॥ ५ ॥ \n \nदेवकीवसुदेवबंदीमोचन त्वां केलें । \nनंदाघरीं जाउनी निजसुख गोकुळा दिधलें । \nगोरसचोरी करितां नवलक्ष गोपाळ मिळविले । \nगोपिकांचें प्रेम देखुनि श्रीकृष्ण भुलले ॥ आरती० ॥ ६ ॥ \n \nबौद्ध कलंकी कलियुगीं झाला अधर्म हा अवघा । \nसोडुनी दिधला धर्म म्हणुनी न दिससी देवा ॥ \nम्लेंच्छमर्दन करिसी ह्मणोनि कलंकी केशवा । \nबहिरवि जान्हवी द्यावी निजसुखानंदाची सेवा ॥ आरती० ॥ ७ ॥",
    "tags": []
  },
  {
    "key": "46",
    "title": "श्री रामाची आरती",
    "body": "त्रिभुवनमंडितमाळ गळां । \nआरती ओवाळूं पाहूं ब्रह्मपुतळा ॥ \n \nश्रीराम जय राम जय जय राम । \nआरती ओवाळूं पाहूं सुन्दर मेघश्यामा ॥ \n \nठकाराचे ठाण वारीं धनुष्यबाण । \nमारुती सन्मुख उभा कर जोडून ॥ \n \nश्रीराम जय राम जय जय राम । \nआरती ओवाळूं पाहूं सुन्दर मेघश्यामा ॥ \n \nभरत शत्रुघ्न दोघे चामर ढाळिती । \nस्वर्गाहून देव पुष्पवृष्टि करिती ॥ \n \nश्रीराम जय राम जय जय राम । \nआरती ओवाळूं पाहूं सुन्दर मेघश्यामा ॥ \n \nरत्नजडित हार वर्णू काय मुकुटी । \nआरती ओवाळूं चौदां भुवनांच्या कोटी ॥ \n \nश्रीराम जय राम जय जय राम । \nआरती ओवाळूं पाहूं सुन्दर मेघश्यामा ॥ \n \nविष्णुदास नामा म्हणे मागतो तूतें । \nआरती ओंवाळूं पाहूं सीतापतीतें ॥ \n \nश्रीराम जय राम जय जय राम । \nआरती ओवाळूं पाहूं सुन्दर मेघश्यामा ॥",
    "tags": []
  },
  {
    "key": "47",
    "title": "येई हो विठ्ठले माझे माऊली ये",
    "body": "येई हो विठ्ठले माझे माऊली ये ॥ \nनिढळावरी कर ठेऊनी वाट मी पाहे ॥ धृ. ॥ \n \nआलिया गेलीया हातीं धाडी निरोप ॥ \nपंढरपुरी आहे माझा मायबाप ॥ येई. ॥ १ ॥ \n \nपिंवळा पीतांबर कैसा गगनी झळकला ॥ \nगरुडावरी बैसून माझा कैवारी आला ॥ येई. ॥ २ ॥ \n \nविठोबाचे राज आम्हां नित्य दिपवाळी ॥ \nविष्णुदास नामा जीवेंभावे ओंवाळी ॥ येई हो. ॥ ३ ॥",
    "tags": []
  },
  {
    "key": "48",
    "title": "श्री अष्टविनायक आरती",
    "body": "मोरया मोरया मोरेश्वर मोरया । \nमोरया मोरया चिंतामणी मोरया ।। \n \nमोरया मोरया सिद्धिविनायक मोरया । \nमोरया मोरया महागणपती मोरया ।। \n \nमोरया मोरया विघ्नेश्वर मोरया । \nमोरया मोरया गिरिजात्मक मोरया ।। \n \nमोरया मोरया वरदविनायक मोरया । \nमोरया मोरया बल्लाळेश्वर मोरया ।। \n \nमोरया मोरया अष्टविनायक मोरया । \nमोरया मोरया गणपतीबाप्पा मोरया ।।",
    "tags": []
  },
  {
    "key": "49",
    "title": "आरती वेंकटेशा",
    "body": "आरती वेंकटेशा \nमहालक्ष्मी वल्लभा\nतूचि रे मोक्षदाता\nभक्तवत्सला नाथा\n      वत्सला नाथा\nआरती वेंकटेशा..।। धृ.।।\nदिव्य चरण तुझे \nस्वर्ग भक्तांसि भासे \nलीन तये होऊनी \nद्वारी पावती मोक्षा\n       पावती मोक्षा\nआरती वेंकटेशा.....।। १।।\nमाता सर्व जगता \nपद्मा वक्षे तुझिया\n\nविहरूनी लीलया\nहरिप्रिया चंचला\n     प्रिया चंचला\nआरती वेंकटेशा.....।।२।।\nपूजिती दिव्यमूर्ती\nगाती भाविक कीर्ती\nकिरीट रत्नांकित\nशोभे सुंदर माथा\n       सुंदर माथा\nआरती वेंकटेशा.....।।३।।\nपापे भक्तांची वारी\nतव तू पुष्कराक्षा \nशरण तुज आता\nतारी मज कृपाळा\n       मज कृपाळा\nआरती वेंकटेशा.....।। ४ ।।",
    "tags": []
  },
  {
    "key": "50",
    "title": "घालीन लोटांगण",
    "body": "घालीन लोटांगण, वंदीन चरण । डोळ्यांनी पाहीन रुप तुझें । प्रेमें आलिंगन, आनंदे पूजिन । भावें ओवाळीन म्हणे नामा  त्वमेव माता च पिता त्वमेव। त्वमेव बंधुक्ष्च सखा त्वमेव । त्वमेव विध्या द्रविणं त्वमेव । त्वमेव सर्वं मम देवदेव  कायेन वाचा मनसेंद्रीयेव्रा, बुद्धयात्मना वा प्रकृतिस्वभावात । करोमि यध्य्त सकलं परस्मे, नारायणायेति समर्पयामि  अच्युतं केशवं रामनारायणं कृष्णदामोदरं वासुदेवं हरिम। श्रीधरं माधवं गोपिकावल्लभं, जानकीनायकं रामचंद्र भजे  हरे राम हर राम, राम राम हरे हरे । हरे कृष्ण हरे कृष्ण, कृष्ण कृष्ण हरे हरे",
    "tags": []
  },
  {
    "key": "51",
    "title": "मंत्रपुष्पांजली आरती",
    "body": "ॐ यज्ञेन यज्ञमयजन्त देवास्तनि धर्माणि प्रथमान्यासन् । \nते ह नाकं महिमान : सचंत यत्र पूर्वे साध्या : संति देवा : ।। \nॐ राजाधिराजाय प्रसह्य साहिने । \nनमो वयं वैश्रवणाय कुर्महे । \nस मस कामान् काम कामाय मह्यं। \nकामेश्र्वरो वैश्रवणो ददातु कुबेराय वैश्रवणाय । \nमहाराजाय नम: । \nॐ स्वस्ति। साम्राज्यं भौज्यं स्वाराज्यं \nवैराज्यं पारमेष्ठ्यं राज्यं महाराज्यमाधिपत्यमयं \nवैराज्यं पारमेष्ठ्यं राज्यं महाराज्यमाधिपत्यमयं \nसमंतपर्यायीस्यात् सार्वभैम: सार्वायुष आं \nतादापरार्धात् पृथिव्यै समुद्रपर्यंताया एकेराळिति \nतदप्येष: श्लोको भिगीतो मरूत: परिवेष्टारो \nमरूतस्यावसन् गृहे । \nआविक्षितस्य कामप्रेर्विश्र्वेदेवा: सभासद इति ।। \n \nएकदंतायविघ्महे वक्रतुण्डाय धीमहि । \nतन्नोदंती प्रचोदयात् ।  \n \n।। गणपतिबाप्पा मोरया ।।",
    "tags": []
  },
  {
    "key": "52",
    "title": "निरोप आरती",
    "body": "जाहले भजन आम्ही नमितो तव चरण । \nवारुनिया विघ्ने देवा रक्षावे दीना ॥धृ॥ \n \nदास तुझे आम्ही देवा तुजलाची ध्यातो \nप्रेमे करुनिया देवा गुण तुझेची गातो ॥१॥ \n \nतरी द्यावी सिद्धी देवा हेची वासना, देवा हेची वासना \nरक्षुनियां सर्वां द्यावी आम्हासी आज्ञा ॥२॥ \n \nमागणे ते देवा एकची आहे आता एकची आहे \nतारुनियां सकळां आम्हां कृपादृष्टी पाहे ॥३॥ \n \nजेव्हां सर्व आम्ही मिळूं ऐशा या ठाया ऐशा या ठाया \nप्रेमानंदे लागू तुझी कीर्ति गावया ॥४॥ \n \nसदा ऐशी भक्ति राहो आमुच्या मनी देवा आमुच्या मनी \nहेची देवा तुम्हा असे नित्य विनवणी ॥५॥ \n \nवारुनिया संकटॆ आता आमुची सारी आता आमुची सारी \nकृपेची सा‌ऊली देवा दीनावरि करी ॥६॥ \n \nनिरंतर आमुची चिंता तुम्हां असावी चिंता तुम्हा असावी \nआम्हां सर्वांची लज्जा देवा तुम्ही रक्षावी ॥७॥ \n \nनिरोप घेता आता आम्हा आज्ञा असावी देवा आज्ञा असावी \nचुकले आमचे काही त्याची क्षमा असावी ॥८॥",
    "tags": []
  },
  {
    "key": "53",
    "title": "पसायदान",
    "body": "आतां विश्वात्मके देवे, येणे वाग्यज्ञे तोषावे, \nतोषोनि मज द्यावे, पसायदान हे ||१|| \n \nजे खळांचि व्यंकटी सांडो, तया सत्कर्मी रती वाढो, \nभूतां परस्परे जडो, मैत्र जीवांचे ||२|| \n \nदुरितांचे तिमिर जावो, विश्व स्वधर्म सूर्ये पाहो, \nजो जे वांछील तो ते लाहो, प्राणिजात ||३|| \n \nवर्षत सकळ मंडळी, ईश्वरनिष्ठांची मांदियाळी, \nअनवरत भूमंडळी, भेटतु भूता ||४|| \n \nचला कल्पतरूंचे आरव, चेतनाचिंतामणींचे गाव, \nबोलती जे अर्णव, पीयूषांचे ||५|| \n \nचन्द्रमेंजे अलांछन, मार्तण्ड जे तापहीन, \nते सर्वाही सदा सज्जन, सोयरे होतु ||६|| \n \nकिंबहुना सर्व सुखी, पूर्ण होवोनि तिहीं लोकी, \nभजिजो आदिपुरुषीं, अखण्डित ||७|| \n \nआणि ग्रंथोपजिवीये, विशेषी लोकी इये, \nदृष्टादृष्टविजये, होआवेजी ॥८॥ \n \nयेथ म्हणे श्री विश्वेश्वरावो, हा होईल दानपसावो, \nयेणे वरे ज्ञानदेवो, सुखिया झाला ||९||",
    "tags": []
  }
]
